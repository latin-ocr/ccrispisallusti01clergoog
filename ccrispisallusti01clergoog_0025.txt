θ

sALsz'rn. ’ 11

ingenio tam proclivi ad luxum fuit, ut paternam domum,
vivente adhuc patre, turpissima ratione venalem haberet,
quod illi inter alia vitia a M. Cicerone exprobratur. Sed a
Varrone etiam et Gellio traditum est, eundem fuisse in adul-
terio deprehensum ab Annio Milone, lorisque caesum, ac
data pecunia dimissum; qua ratione factum est, ut M. Ci-
cero appellare illu'm non dubitaverit, mensarum asseclam,
cubiculorum pellicem et adulterum. Dignitates publicas
gessit, 'et quaesturae, et⁸ tribunatus honorem assecutus est,
sed nulla quidem laude, aut commendatione, adeo lubidine
magiS, quam ratione, et publice et privatim vixit: nam et
ad judicum subsellia abstractuS, fortuna extrema (ut inquit
Cicero) stetit. Scribunt autem grammatici, ea de causa
senatu ejectum fuisse a censoribuS, quod ingenti libidine
matronas consectaretur. Illud quoque de Sallustio relatum
est, patrocinio et favore C. Caesaris consecutum fuisse prae-
turam Africae inferioriS, ex quadives factuS, ‘cum in Urbem
rediret, pretiosissimos hortos in regione ad Malum Punicum
. comparavit, ac Tiburti villam, quae a Cicerone itidem illi
objiciuntur. ‘N eque desunt, qui scribant Terentiam M. Ci-
ceronis uxorem ab eo repudiatam, Sallustio nupsisse, ac
deinceps Messalae Corvino, viro in eloquentia clarissimo:
quod etiam suo loco scripsimus. Sciendum est, fuisse
plures Sallustios: nam ct Gneus a Μ. Tullio celebratur, in
Sallustiorum familia insigni5‚ et M. Ciceroni, ac Cn. Pom·-
peio maxime familiaris: quod ex iis epistolis colligitur,
quas Cicero ad Pomponium Atticum scribit: quain re
imprudenter quidam decepti sunt, cum Sallustii Empedo-
clea ignorarent, ut alibi demonstravi. Sunt, qui tradant, ad
annum secundum et Lx. eum vixisse, et in patria annis
aliquot post obitum C. Caesaris diem extremum obiisse:
quod ex veterum commentariis colligitur. Illud praeterea
de hoc ipso Crispo Romae circumlatum est, ut multi tes-
tantur: '‘
Hic erit, ut perhibent doctorum corda virorum,
crispus Romana primus in Historia.

